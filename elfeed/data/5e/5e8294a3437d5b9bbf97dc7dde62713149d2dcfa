<p>Oggi vorrei discutere con voi tre aspetti:&nbsp;</p><ol> 	<li>Di cosa si parla quando si discute di “nucleare”?</li> 	<li>Quali rischi porta effettivamente l’uso dell’energia nucleare?</li> 	<li>Quanto costa e quanto tempo ci vuole?<br> 	&nbsp;</li> </ol><p><strong>Di cosa si parla quando si discute di energia nucleare?</strong></p>
<p>Il nucleare si divide in due gruppi: fissione e fusione.&nbsp;</p>
<p>La fissione nucleare, utilizzata da decenni per produrre energia elettrica, consistere nel rompere atomi pesanti (tipicamente uranio o plutonio) per formare atomi più leggeri.</p>
<p>La fusione consiste invece nel fondere atomi leggeri (isotopi di idrogeno) per formare atomi un po' più pesanti (elio). Nonostante certe dichiarazioni recenti la fusione è ancora allo stadio di ricerca e sviluppo, e ci vorranno decenni prima che possa (potenzialmente) produrre elettricità in maniera economicamente sostenibile (spoiler: le ragioni le trovi nel <a href="https://www.youtube.com/watch?v=eTrxs4FPQ5k" target="_blank">video associato a questo articolo</a>, se ti interessa).</p>
<p>Ma perché ci si concentra solo su atomi molto pesanti (fissione) o molto leggeri (fusione)?&nbsp;</p>
<p>La ragione è che questi atomi sono più “instabili” (a più alta energia) rispetto agli atomi rispettivamente un pò più leggeri (fissione) o pesanti (fusione). Di conseguenza, sia la rottura di atomi molto pesanti che la fusione di atomi molto leggeri rilascia energia, che poi deve essere convertita in una forma da noi utilizzabile (per esempio elettricità).</p>
<p>Per avere un guadagno energetico netto, però, l’energia necessaria per causare la fissione/fusione deve essere minore dell’energia ottenuta alla fine del processo (ad oggi questo è vero per la fissione, ma non per la fusione).</p>
<p>&nbsp;</p>