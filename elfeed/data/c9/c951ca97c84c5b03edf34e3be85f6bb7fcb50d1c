<p><strong>1) PIETRA MILIARE</strong></p>
<p>Questo avvenimento è un’autentica pietra miliare nel corso degli eventi, perché segna un punto di svolta dopo il quale nulla può essere come prima. Nell’arco degli ultimi 20 anni la Corte Penale Internazionale ha emesso solo quattro mandati di arresto nei confronti di capi di stato, ricordiamoli brevemente:</p>
<p><strong>- Omar Al Bashir, 2009</strong> (ex-presidente del Sudan, accusato di crimini di guerra, crimini contro l’umanità e genocidio durante la guerra del Darfur)</p>
<p><strong>- Mu’ammar Gheddafi, 2011</strong> (leader della dittatura militare in Libia, ucciso ad ottobre 2011, accusato di crimini contro l’umanità)</p>
<p><strong>- Laurent Gbagbo, 2011 </strong>(ex-presidente della Costa D’Avorio, accusato di crimini contro l’umanità, poi assolto).</p>
<p><strong>- Vladimir Putin, 2023</strong> (presidente della Federazione Russa, accusato di crimini di guerra).</p>
<p>Un mandato di arresto della CPI è una più che valida motivazione, per qualsiasi leader mondiale, dal guardarsi bene dall’essere associato pubblicamente al leader russo. Da questo momento in poi parlare di concessioni, riconciliazioni o trattative con la Russia sarà quanto meno opinabile, almeno finché al potere c’è un ricercato internazionale.</p>