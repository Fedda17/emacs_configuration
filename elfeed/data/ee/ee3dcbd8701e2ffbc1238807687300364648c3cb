<p>Per fare una breve recap storico sul controllo statale:</p><ul> 	<li>Dalla sua nascita nel 1946, Alitalia è rimasta sostanzialmente sotto il controllo totalitario dello stato fino al 1985. E la privatizzazione della quale tanto si parla non è mai avvenuta per davvero.&nbsp;</li> 	<li>Infatti nel 1985 la partecipazione statale è solamente scesa all’84,1% del capitale ordinario.</li> 	<li>Nel 1998 la partecipazione è stata ulteriormente ridotta al 53%.</li> 	<li>Nel 2002, dopo il passaggio di consegne dall’Iri al Mef la partecipazione è di nuovo aumentata fino al 62.4%, per poi nel 2005 essere nuovamente ridotta al 49.9%.</li> 	<li>Nel dicembre 2008 è stata comprata da CAI (Compagnia Aerea Italiana) che era composta da Air France-KLM (25%), FIRE S.p.A. (11% circa), Intesa San Paolo (9% circa), Atlantia S.p.A. (9% circa), ma solo per gli assets migliori, mentre il peggio è rimasto sotto amministrazione statale.</li> 	<li>La CAI però non è riuscita a risollevare le sorti dell’azienda e nell’agosto 2014 viene concluso con Etihad un accordo che ridurrà la quota di CAI al 51%.&nbsp;</li> 	<li>Nel 2017 Etihad, per la ricapitalizzazione di 2 miliardi, aveva chiesto il licenziamento di circa 1000 dipendenti, una proposta non accettata dai sindacati. Infatti nessuna compagnia privata ha voluto comprare la compagnia nostrana perché il governo non vuole che venga licenziato alcun dipendente. Così, l’allora governo Gentiloni commissariò la compagnia con 900 milioni di euro di prestito ponte.</li> </ul><p>Non è molto sorprendente venire a sapere che lo stato controlli il 60% del Pil.</p>