<p>Essendo possibile scaricare i dati dei vari anni, ho costruito una serie temporale che parte dal 2013 ed arriva ad oggi. L’<a href="https://rsf.org/en/2023-world-press-freedom-index-journalism-threatened-fake-content-industry" target="_blank">edizione 2023</a> evidenzia, per il secondo anno consecutivo, un notevole peggioramento generale.</p>
<p>Ci sono due aspetti da seguire: uno è il <strong>punteggio</strong> (<em>score</em>) frutto di un calcolo che include diversi aspetti, l’altro è la <strong>graduatoria</strong> risultante (<em>rank</em>) tra i diversi paese. Nel corso degli anni la graduatoria di un paese riflette non solo il proprio punteggio assoluto ma soprattutto l’andamento dei vicini di rank, che possono a loro volta migliorare e peggiorare. Una nazione potrebbe essere stabile o anche peggiorare come punteggio ma migliorare in graduatoria se gli altri peggiorano ancora di più. Per questo motivo nella presente analisi pongo l’attenzione principalmente al punteggio, come fattore più stabile e oggettivo nel tempo.</p>
<p>I punteggi vanno da 100 (nazione con il valore massimo teorico nella libertà di stampa) fino a zero, con i valori minimi. Per il 2023 il valore massimo va alla Norvegia (95.18) e quello minimo alla Korea del Nord (21.72). Fin qui non ci sono sorprese.</p>
<p>Qui potete prendere atto <a href="https://rsf.org/en/index" target="_blank">visivamente dei dati 2023</a> e anche degli anni precedenti e scaricare i dati. A livello generale notiamo come i migliori punteggi (non pesati) siano nell’Europa geografica (UE+Balcani) e i peggiori nell’aggregato EEAC.</p>