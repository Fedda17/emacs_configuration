<h3><strong>Che cos’è l’acquacoltura?&nbsp;</strong></h3>
<p>L'acquacoltura <strong>è l'insieme delle attività umane, distinte dalla pesca, praticate per la produzione controllata di organismi acquatici</strong>. L'acquacoltura può essere anche definita come coltivazione dell'acqua salata, salmastra o dolce finalizzata alla raccolta di pesci, molluschi, crostacei e alghe. Questo settore è estremamente ampio e abbraccia molteplici aspetti, dalla produzione di pesci all'alimentazione dei pesci e alla trasformazione dei prodotti primari.<br> Un elemento chiave nell'acquacoltura è la ittiopatologia, che è lo studio delle malattie degli organismi acquatici. Queste malattie possono avere differenti cause anche legate&nbsp;all'ambiente circostante. L’ittiopatologia si interfaccia con la sorveglianza, monitoraggio e controllo degli agenti patogeni e con la distribuzione e frequenza delle <strong>malattie</strong> richiedendo un approccio integrato che combina conoscenze biologiche, economiche e ingegneristiche. Ad esempio, è importante comprendere i mercati, la biologia dei pesci e anche l'ingegneria dei sistemi di flusso d'acqua.<br> Il concetto di "One Health" è particolarmente rilevante quando si tratta di allevare organismi acquatici. I molluschi per esempio essendo organismi filtratori, prendono tutto ciò che l'ambiente circostante offre e sono quindi parte di un ecosistema che contribuisce al mantenimento della biodiversità.</p>